
<section class="nor">
  <div class="pertsonaia" id="lehenengoa">
    <h1>Unai Iturriaga</h1>
    <h2>(Durango, 1974)</h2>
    <p>1990ean eman zuen izena aurrenekoz Bizkaiko Txapelketan, eta finalean sartu zen estreinaldi hartan. Bere herrialdeko bost txapel irabazi ditu, 1998tik 2004ra jarraian, eta 2008an. Euskal Herriko finalean 2001ean sartu zen lehen aldiz, eta beste bitan ere (2009 eta 2013) izan da finalista. Azkenekoan, hirugarren postuan sailkatu zen. Topografia Ingeniaritzako diplomatua da, eta komunikazio zereginetan dihardu, beste batzuekin batera sortutako Di-da enpresan. <i>Margolana</i> eleberria kaleratu zuen 1999an (Alfaguara-Zubia) eta <i>Kontuak kantu</i> 2002an, Asisko Urmenetarekin batera. Ardurak bete izan ditu Bertsozale Elkartean.</p>
  </div>
  <div class="pertsonaia" id="bigarrena">
    <h1>Igor Elortza</h1>
    <h2>(Durango, 1975)</h1>
    <p>16 urterekin aritu zen lehen aldiz Bizkaiko Bertso Txapelketan, 1990an, eta bigarren egin zuen gainera estreinako aldi hartan. Lau urte beranduago (1994) jantzi zuen txapela, eta baita 1996an ere. Euskal Herriko txapelketan 19 urterekin egin zuen debuta, 2003an, finalera iritsita. Ordutik, txapelketa nagusiko final guztietan izan da. 2005ean egon zen txapeletik gertuen, Andoni EgaÃ±arekin buruz burukoan lehiatu zenean. Arte Ederretan lizentziatua da, eta marrazki zein komikilari lanetan jarduten du, <i>H28</i> edo <i>Jakin</i> aldizkarietan, adibidez. Hainbat komiki, eleberri grafiko eta literatur lan plazaratu ditu, besteak beste, <i>Berandu da gelditzeko</i> (Susa, 1999).</p>
  </div>
</section>
